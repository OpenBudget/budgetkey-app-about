# רכש פתוח
## מהו אתר "רכש פתוח"? {govbuy}
אתר "רכש פתוח" כולל נתונים על תהליכי רכש והתקשרויות ממשלתיות עם ספקים. המערכת כוללת מידע על מכרזים מרכזיים, מכרזים משרדיים, פטור ממכרז והתקשרויות. האתר נועד לאפשר ולהקל על בעלי עסקים להצטרף למעגל הספקים הממשלתי ולעובדי ממשלה הפועלים בתחומי הרשת לייעל ולשפר את קבלת ההחלטות בנוגע לניצול כספי הציבור.

## מאיפה הנתונים? {data-sources}
### אתר מנהל הרכש המרכזי

נתונים בנוגע לתהליכי רכש ואישורם (מכרזים מרכזיים, מכרזים משרדיים ופטור ממכרז) לפני ביצוע ההתקשרות בפועל, מתבסס על הנתונים המוצגים ב[אתר הרכש הממשלתי](https://www.mr.gov.il/About/Pages/default.aspx). מינהל הרכש הממשלתי הינו גוף מטה בחטיבת נכסים רכש ולוגיסטיקה באגף החשב הכללי. תפקידו לבצע ולהתוות את מדיניות הרכש והלוגיסטיקה הממשלתית. מינהל הרכש מתמחה בביצוע רכש מרכזי, בגיבוש מדיניות לביצוע רכש במגזר הממשלתי ובסיוע לגופים ממשלתיים בביצוע ויישום מדיניות הרכש במשרדם.

### דו"חות רבעוניים
נוהל "פרסום התקשרויות הממשלה" של אגף החשבת הכללית במשרד האוצר והיחידה הממשלתית לחופש מידע במשרד המשפטים מחייב את משרדי הממשלה ויחידות הסמך, [העובדות עם מערכת מרכב"ה](https://mof.gov.il/AG/AccountingReports/chariot), לפרסם באופן יזום דו"ח רבעוני בדבר התקשרויותיהם".
המידע מוצג ומפורסם ב[אתר הממשלתי המרכזי לחופש מידע](https://foi.gov.il/he/search/site/?f%5b0%5d=im_field_mmdtypes:368)


ניתן לצפות ברשימת הגורמים הממשלתיים שעומדים או מפרים את הנוהל ב[אתר משרד המשפטים](http://www.justice.gov.il/Units/YechidatChofeshHameyda/PeilotHayehida/DohotHayhida/ReportsPro/Pages/hitkashrout2016.aspx).

### אתר מפתח התקציב
אתר [מפתח התקציב](https://next.obudget.org/) של [הסדנא לידע ציבורי](https://hasadna.org.il)
מציג את השתנות תקציב המדינה במהלך השנה בהתאם להעברות התקציביות, ומראה כיצד משתנה חלוקת התקציב משנה לשנה. מפתח התקציב מחבר למעשה בין מספר מקורות מידע ממשלתיים:
- תקציב המדינה כולל ביצוע מתוך [אתר מאגרי המידע הממשלתיים (data.gov.il)](http://data.gov.il).
- נתונים על תמיכות מתוך [פורטל התמיכות של משרד האוצר](https://mof.gov.il/AG/AccountingReports/chariot/Pages/SupportPortal.aspx).
- רשימת עמותות וחברות לתועלת הציבור מתוך [אתר מאגרי המידע הממשלתיים (data.gov.il)](data.gov.il).
- מידע ופרטים נוספים על עמותות וחל"צ מתוך [אתר "גיידסטאר" של משרד המשפטים](https://www.guidestar.org.il/).

## הצוות {team}
- [אורי הוך](https://github.com/OriHoch)
- [מושון זר-אביב](https://shual.com/)
- אדם קריב
- [נעם קסטל](https://thepitz.io)

## פרטיות {privacy}
* בעת הרשמה לקבלת התראות או תזכורות במייל מתבקשים המשתמשים לאשר גישה לפרטים הבאים בחשבון הג'ימייל שלהם: כתובת דוא"ל, שם מלא וקישור לתמונת הפרופיל. נתונים אלו נשמרות במערכת האתר עם החיפושים השמורים של המשתמש/ת. שום נתון אחר לא נאסף או נשמר במערכת. [קראו כאן](https://support.google.com/accounts/answer/3466521?hl=iw) על מדיניות ההרשאות והפרטיות של השירות

* משלוח המייל עם ההתראות והתזכורות מבוססים על שירות [Mailgun](https://www.mailgun.com). [קראו כאן](https://www.mailgun.com/privacy-policy) על מדיניות הפרטיות של השירות.

* מערכת הפניה לעזרה המוטמעת באתר (צ'ט) מבוססת על שירות [smooch](https://smooch.io/). [קראו כאן](https://smooch.io/privacy/) על מדיניות הפרטיות של השירות.

* כל הפניות מוצגות לצוות "רכש פתוח" ו"מפתח התקציב" באמצעות סנכרון לערוץ [Slack](https://slack.com/) לצד כתובת העמוד ממנו נשלחה הפניה. איננו שומרים או מאכסנים את המידע מעבר לתקשורת השוטפת והמענה המיידי לפניות. [קראו כאן](https://slack.com/privacy-policy) על מדיניות הפרטיות של השירות.

* באתר מוטמע שירות [Google Analytics](https://marketingplatform.google.com/about/analytics/) לניתוח דפוסי השימוש ומיצוב האתר במנועי חיפוש. קוד זה חושף בפני מפעילי השירות מידע בנוגע להתנהגות המשתמשים. [קראו כאן](https://support.google.com/analytics/answer/6004245?hl=he) על מדיניות הפרטיות של השירות.

## רשיון שימוש {licenses}
כל המידע המוצג באתר מבוסס על נתונים המפורסמים במקורות המידע הממשלתיים. השימוש במידע כפוף ל[רישיון CC BY-SA 4.0](https://creativecommons.org/licenses/by-sa/4.0/) של [Creative Commons](https://creativecommons.org/).

## תודות {supporters}
האתר הוקם בתמיכה ומימון של קרן החדשנות לאתגרי המגזר הציבורי של [מטה ישראל דיגיטלית במשרד לשוויון חברתי](https://www.gov.il/he/Departments/digital_israel).

תודה לאורן משה על הסיוע התוכני.


## שאלות? תגובות? רעיונות?
[צרו איתנו קשר](http://www.hasadna.org.il/%d7%a6%d7%95%d7%a8-%d7%a7%d7%a9%d7%a8/)
